---
layout: post
title: "Stambulas konvencija"
---

Stambulas konvencija jeb Eiropas Padomes Konvencija par vardarbības pret sievietēm un vardarbības ģimenē novēršanu un apkarošanu[^1] ir konvencija, kas cīnās pret vardabību pret sievietēm un ģimenē.

## Vēsture

 - 11.05.2011.: Eiropas padome pieņem konvenciju.

 - 07.04.2016. Tieslietu ministrija noslēdz līgumu ar Zvērinātas advokātes Ingas Kačevskas biroju par "Dokumentu analīze un priekšlikumu iesniegšana Tieslietu ministrijai", iepirkums identifikācijas Nr. TM 2016/08 [^4]

 - 25.04.2016. Zvērinātas advokātes Ingas Kačevskas birojs iesniedz juridisko analīzi "Par Eiropas Padomes Konvencijas par vardarbības pret sievietēm un vardarbības ģimenē novēršanu un apkarošanu iespējamo ietekmi uz Latvijas tiesību sistēmu" Tieslietu ministrijai [^2]

 - 28.04.2016. Labklājības ministrija iesniedz vēstuli "Par informatīvā ziņojuma
projekta saskaņošanu" [^3], kas Ingas Kačevkas biroja analīzi nosauc par plaģiātu.

 - 30.11.2023. Saeima ratificē "Par Eiropas Padomes Konvenciju par vardarbības pret sievietēm un vardarbības ģimenē novēršanu un apkarošanu" jeb tā dēvēto Stambulas konvenciju. <sup>[likumprojekts](https://titania.saeima.lv/LIVS14/saeimalivs14.nsf/webSasaiste?OpenView&restricttocategory=429/Lp14)</sup>

 - 09.10.2025.: Saeima iekļauj nākamās sēdēs darba kārtībā alternatīvu deklarāciju: Deklarācija par vardarbības pret sievietēm un vardarbības ģimenē novēršanu un izskaušanu <sup>[saite](https://titania.saeima.lv/LIVS14/saeimalivs_lmp.nsf/webSasaiste?OpenView&restricttocategory=833/Lm14)</sup><br>Raksts: [Saeima iesniedz alternatīvu Stambulas konvencijai](/posts/2025-10-09-stambulas-konvencijas-alternativa.html)
 - 30.10.2025.: Saeima nobalso par izstāšanos no Eiropas Padomes Konvencija par vardarbības pret sievietēm un vardarbības ģimenē novēršanu un apkarošanu <sup>[saite](https://titania.saeima.lv/LIVS14/saeimalivs14.nsf/webSasaiste?OpenView&restricttocategory=1058/Lp14)</sup>


## Paveiktais

Izmantotais avots: [saite](https://www.threads.com/@karlis.gertmanis/post/DQl-919DGYx)

**Veselības aprūpē**

1. Apmācības ārstam personām pret bērniem vērtētas vardarbības atpazīšanā;

2. Vadlīnijas un ieteikumi kā nodrošināt bērnu no ieņemšanas un kā rīkoties ieņemšanas situācijās.

**Labklājības jomā**

1. Izveidoti rehabilitācijas pakalpojumus bērniem, jauniešiem un pieaugušajiem, kuri dzīvo vai veic vardarbību;

2. Organizētas konferences, kampaņas un semināri nevardarbīgas audzināšanas prasmju pilnveidei;

3. Nodrošinātas atbalsta grupas vecākiem, kuru bērni ir cieši no noziedzīgajiem nodarījumiem vai tiem, kas tos veic.

**Izglītības jomā**

1. Saeimā 1.lasījumā atbalstīti grozījumi Izglītības likumā, kas nozīmē, ka "izglītības iestāde īsteno atbilstošus sistemātiskus vardarbības novēršanas un labklājības veicināšanas pasākumus, t.sk. īsteno programmu, kas sevī ietver vardarbības prevenciju, vardarbības gadījumu risināšanu un sniedz atbalstu iesaistītājiem pusēm, tādējādi nodrošinot vispārēju regulāru vardarbības novēršanas pasākumu kopumu";

2. Nodrošināti pedagogu profesionālās kompetences kursi par vardarbības risku mazināšanas izglītības procesā un iestādēs;

3. Praksē ieviests vardarbības gadījumu mazināšanas algoritms.

*Iekšlietu sistēma*

1. Ieviests jauns drošības līdzekļa izpildes veids - elektroniskā uzraudzība;

2. Izstrādāts instruments augsta vardarbības riska izvērtēšanai vardarbības ģimenē gadījumos;

3. Krimināllikums papildināts ar 174.<sup>1</sup> pantu "Cietsirdība un vardarbība pret tuvinieku" <sup>[atsauksme pret Konvenciju](https://titania.saeima.lv/LIVS14/SaeimaLIVS14.nsf/0/C36AE52D1F08BEE0C2258AB7001F641F?OpenDocument)</sup>;

4. Pastriprinātas soda sankcijas Krimināllikuma 132. panta "Draudi izdarīt slepkavību un nodarīt smagu miesas bojājumu";

5. Pastriprinātas soda sankcijas Krimināllikuma 132.<sup>1</sup> pantam "Vajāšana";

6. Pastiprinātas soda sankcijas Krimināllikuma 168.<sup>1</sup> pantam "Nolēmuma par aizsardzību pret vardarbību nepildīšana";

7. Policijai piešķirta kompetence pieņemt lēmumus, kas liedz personām izvest bērnu vai izceļot no Latvijas, ja pastāv risks, ka bērns tiks iesaistīts vardarbībā;

8. Norit specializētas apmācības izmeklētājiem un citiem policijas darbiniekiem.

**Tieslietu sistēmā**

1. Tiesā prioritāri izskatāmi kriminālprocesi, kuros tiek izmeklēta vardarbība ģimenē;

2. Kriminālprocess par vardarbību ģimenē uzsākams arī bez cietušā iesnieguma;

3. Noteikta administratīvā atbildība par seksuālu uzmākšanos;

4. Pilnveidota pagaidu aizsardzības pret vardarbību kārtība;

5. Tieslietu akadēmija nodrošina mācības saistībā ar jautājumiem par vardarbību ģimenē un par vardarbību pret sievietēm;

6. Vienkāršota aizsardzības pret vardarbību iesnieguma forma;

7. Sievietes, kuras ir cietušas no vardarbības, var saņemt valsts nodrošināto juridisko palīdzību;

8. Uzsāktas rehabilitācijas programmas personām ar vardarbīgu uzvedību;

9. Pieņemts "Vardarbības pret sievieti un vardarbības ģimenē novēršanas un apkarošanas plāns 2024.-2029. gadam".

**Izmaiņas Krimināllikumā**

132\. pants **Draudi izdarīt slepkavību un nodarīt smagu miesas bojājumu**

PIRMS:

> Par draudiem izdarīt slepkavību vai nodarīt smagu miesas bojājumu, ja ir bijis pamats baidīties, ka šie draudi var tikt izpildīti, soda ar īslaicīgu brīvības atņemšanu vai ar probācijas uzraudzību, vai ar sabiedrisko darbu, vai ar naudas sodu.

TAGAD:

> Papildināts pants ar otro daļu, kas nosaka "par tādām pašām darbībām, ja tās izdarītas pret personu, ar kuru noziedzīgā nodarījuma izdarītājs ir pirmajā vai otrajā radniecības pakāpē, vai pret laulāto vai bijušo laulāto, vai pret personu, ar kuru noziedzīgā nodarījuma izdarītājs ir vai ir bijis pastāvīgās intīmās attiecībās, vai pret personu, ar kuru noziedzīgā nodarījuma izdarītājam ir kopīga (nedalīta) saimniecība, soda ar brīvības atņemšanu uz laiku līdz trim gadiem vai ar īslaicīgu brīvības atņemšanu, vai ar probācijas uzraudzību".

132\.<sup>1</sup> pants **Vajāšana**

PIRMS:

> Par vairākkārtēju vai ilgstošu citas personas izsekošanu, novērošanu, draudu izteikšanu šai personai vai nevēlamu saziņu ar šo personu, ja tai ir bijis pamats baidīties par savu vai savu tuvinieku drošību, soda ar īslaicīgu brīvības atņemšanu vai ar probācijas uzraudzību, vai ar sabiedrisko darbu, vai ar naudas sodu.

TAGAD:

> Papildināts pants ar otro daļu, kas nosaka " par tādām pašām darbībām, ja tās izdarītas pret personu, ar kuru noziedzīgā nodarījuma izdarītājs ir pirmajā vai otrajā radniecības pakāpē, vai pret laulāto vai bijušo laulāto, vai pret personu, ar kuru noziedzīgā nodarījuma izdarītājs ir vai ir bijis pastāvīgās intīmās attiecībās, vai pret personu, ar kuru noziedzīgā nodarījuma izdarītājam ir kopīga (nedalīta) saimniecība, soda ar brīvības atņemšanu uz laiku līdz trim gadiem vai ar īslaicīgu brīvības atņemšanu, vai ar probācijas uzraudzību".

168\.<sup>1</sup> pants **Nolēmuma par aizsardzības pret vardarbību nepildīšanu**

PIRMS:

> Par ļaunprātīgu nolēmumu par aizsardzības pret vardarbību nepildīšanu soda ar īslaicīgu brīvības atņemšanas vai ar probācijas uzraudzbu, vai ar sabiedrisko darbu, vai ar naudas sodu.

TAGAD:

> Pastiprinātas soda sankcijas, kas nosaka, ka "par ļaunprātīgu nolēmuma par aizsardzību pret vardarbību nepildīšanu soda ar brīvības atņemšanu uz laiku līdz trim gadiem vai ar īslaicīgu brīvības atņemšanu, vai ar probācijas uzraudzību, vai ar sabiedrisko darbu, vai ar naudas sodu".

174\.<sup>1</sup> pants **Cietsirdība un vardarbība pret tuvinieku**

PIRMS:

> Nebija šāda panta.

TAGAD:

> Par cietsirdīgu vai vardarbīgu apiešanos ar personu, ar kuru noziedzīgā nodarījuma izdarītājs ir pirmajā vai otrajā radniecības pakāpē, vai pret laulāto vai bijušo laulāto, vai pret personu, ar kuru noziedzīgā nodarījuma izdarītājs ir vai ir bijis pastāvīgās intīmās attiecībās, vai pret personu, ar kuru noziedzīgā nodarījuma izdarītājam ir kopīga (nedalīta) saimniecība, ja ar to minētajai personai nodarītas fiziskas vai psihiskas ciešanas un ja šīm darbībām nav bijušas šā likuma 125. (tīšs smags miesas bojājums), 126. (tīšs vidēja smaguma miesas bojājums) vai 130. pantā (tīšs viegls miesas bojājums) paredzētās sekas, soda ar brīvības atņemšanu uz laiku līdz trim gadiem vai ar īslaicīgu brīvības atņemšanu, vai ar probācijas uzraudzību.


_Piezīme._ Šis raksts tiks laika gaitā labots un papildināts.

---


[^1]: Eiropas Padomes Konvencija par vardarbības pret sievietēm un vardarbības ģimenē novēršanu un apkarošanu, [pilns teksts latviski](https://likumi.lv/ta/lv/starptautiskie-ligumi/id/2039)

[^2]: Zvērinātas advokātes Ingas Kačevskas birojs "Par Eiropas Padomes Konvencijas par vardarbības pret sievietēm un vardarbības ģimenē novēršanu un apkarošanu iespējamo ietekmi uz Latvijas tiesību sistēmu" juridiskā analīze, [pilns teksts](https://www.tm.gov.lv/sites/tm/files/data_content/tminf_250416_stambulkonv_dok.pdf)

[^3]:  Labklājības ministrijas atzinums par Tieslietu ministrijas izstrādāto informatīvo ziņojumu, [pilns teksts](https://www.lm.gov.lv/lv/media/2299/download?attachment)

[^4]: Tabula, [pilns teksts](https://www.tm.gov.lv/sites/tm/files/31120121620liguma20tab-11.doc)