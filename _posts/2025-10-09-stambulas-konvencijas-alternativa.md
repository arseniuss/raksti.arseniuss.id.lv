---
layout: post
title: "Saeima iesniedz alternatīvu Stambulas konvencijai"
tags:
    - Stambulas konvencija"
    - "sieviešu tiesības"
    - "sieviešu aizsargāšana"
---


Šodien Saeima iesniedza alternatīvu Stambulas konvencijai - Deklarācija par vardarbības pret sievietēm un vardarbības ģimenē novēršanu un izskaušanu [^1]. Šis raksts ir mana kritika.

Izlasot šo jauno deklarāciju var secināt, ka tā ir burtiski pārrakstīta Stabulas konvencija, kurā ir izņemts viss, kas saistīts ar socioloģiju vai starptautisko uzskaiti.

Kas tajā nav?

1. Deklarācija ignorē grupas, kas vēl vairāk cieš no tās pašas vardarbības ko sievietes: transpersonas, sievietes, kas neatbilst konservatīvo uzskatam, kas ir sieviete, kā arī vardarbība pret cilvēkiem, kas tiek uztveri kā sievietes.<br><br>
Kā jau ir redzams pašā pirmajā rindkopā: "uzsverot, ka līdz ar Latvijas Republikas proklamēšanu abu dzimumu – sievietes un vīrieša – līdztiesība", tiek uzskaitīti dzimumi, kuru līdztiesība būtu jāatdzīst.

2. Deklarācija atsaucas uz Eiropas Cilvēktiesību tiesas praksi, bet ļoti iespējams, ka atšķirībā no Stambulas konvencijas pieņemšanas Latvijas valsts politiķi ar šādu deklarāciju var apiet Eiropas Cilvēktiesības tiesas lēmumus. Tādā veidā speciāli un ļaunprātīgi neatzīt sievietes, kas atbilst konservatīvo priekšstatam, kas ir sieviete. Burtiski pametot transsievietes zem vilciena un pat apgriežot vardarbības terminu otrādāk - tā teikt, transsieviešu eksistence ir vardarbība.


3. Tiek izmesti ārā socioloģijas secinājumi, uz kuriem Stambulas konvencija atsaucās. Tā vietā 4. punktā tiek noteikti pasākumi, lai "veicinātu izmaiņas sociālās vides un kultūras izveidotajos sabiedrības uzvedības modeļos".<br><br>
Tā paša punkta sākumā tiek noteikts "tiesību normas, kas detalizēti nosaka principus, darbības mehānismus, uzstādījumus, pienākumus un pasākumus", kas izklausās pēc politiskās valdības diktāta. Problēma ir tajā, ka labējie politiskie spēki neatzīst dzimuma minoritātes, tad attiecīgi šajā likumā, ko viņi piedāvā ir iespēja speciāli diskriminēt un ierobežot dzimuma izpausmes atkarībā no tā, ko valdība nosaka.<br><br>
Reizē arī ir jāpiemin, ka, ja valdība kontrolēs to, kādi ir principi un mehānismi, tad ir pilnībā iespējams tas, ka tiek cenzēta informācija par minoritātēm.<br><br>
Es esmu viens no tiem, kas uzskata, ka valdībai nevajadzētu noteikt izglītības sistēmas saturu vai medicīniskās procedūras, kuras var veikt valstī, - tas būtu jādeleģē profesionāliem.

5. Reizē arī kritika, ka sociālais dzimums deklarācijā vairs nav, nav patiess. Tiek minēti sociālie mehānismi, kas var tikt uzskatīts par alternatīvu tā saucamajam sociālajam dzimumam jeb dzimtei.<br><br>
Šādi tiek speciāli ignorēta minoritāte, kas neietilpst vairākuma izpratnē, kas ir sieviete un vīrietis. Ļoti iespējams, ka tas tiek darīts speciāli, lai aizsardzību transpersonām izstumtu ārā.

6. Valdībai caur deklarāciju nosakot savus pienākumus ir ļoti muļķīgi, jo tikpat labi (kā jau ir redzams) tā pati valdība var atteikties no saviem pienākumiem.


Kopumā var droši teikt, ka Deklarācija ir burtiski Stambulas konvencijas kopija bez socioloģijas. Tā ir rakstīta konservatīvā garā vispārīgi par vardarbības ierobežošanu pret sievietēm. Tā pilnībā neņem vērā cilvēkus, kas tiek uztverti kā sievietes un pret kuriem vadarbība notiek daudz biežāk un smagāk.

_Piezīme._ Raksts var tikt precizēts.

---

[^1]: Nr. [833/Lm14](https://titania.saeima.lv/LIVS14/saeimalivs_lmp.nsf/webSasaiste?OpenView&restricttocategory=833/Lm14) Deklarācija par vardarbības pret sievietēm un vardarbības ģimenē novēršanu un izskaušanu, [pilns teksts](https://titania.saeima.lv/LIVS14/saeimalivs_lmp.nsf/0/508B26561613A0B3C2258D1E001F2BBF?OpenDocument)
[^2]: Tezaurs "Indivīda vīrietība vai sievietība; parasti ar to saprot vairāk nekā tikai spēju vai sliecību veikt attiecīgo lomu bērnrades procesā; dzimumievirze.", [saite](https://tezaurs.lv/dzimumorient%C4%81cija)
